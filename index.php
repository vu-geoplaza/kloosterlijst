<html>

<head>

    <title>Kloosterlijst VU</title>
    <meta http-equiv="content-type" content="text/html">
    <link rel="stylesheet" type="text/css" href="mp.css"/>
    <!---Google Analytics--->
</head>

<body>

<div id="links">
    <?php
    include("menu.inc");
    ?>
</div>

<div id="content">
    <table width="100%">
        <tr>
            <td align="left"><a href="http://www.fgw.vu.nl"><img src="images/logo_fgw.gif" border="0"></a></td>
            <td align="right"><a href="http://www.vu.nl"><img src="images/grif.gif" width="312" height="104" border="0"></a>
            </td>
        </tr>
    </table>
    <h1 class="indent">Kloosterlijst</h1>
    <h2 class="indent">Kloosterlijst. Beknopt overzicht van de Nederlandse kloosters tot 1800</h2>
    <img src="images/klooster.jpg" width="199" height="150" align="right" alt="Tertiarissenklooster in Elburg">
    <h3 class="indent">Inleiding</h3>
    <hr class="indent">
    <p class="indent"><!-- AddThis Button BEGIN -->
        <a class="addthis_button" href="http://www.addthis.com/bookmark.php?v=300&amp;pubid=xa-50698d6f63f348ad"><img
                    src="http://s7.addthis.com/static/btn/v2/lg-share-en.gif" width="125" height="16"
                    alt="Bookmark and Share" style="border:0"/></a>
        <script type="text/javascript"
                src="http://s7.addthis.com/js/300/addthis_widget.js#pubid=xa-50698d6f63f348ad"></script>
        <!-- AddThis Button END --></p>
    <p class="indent">
        <a href="#inl">Inleiding</a><br>
        <a href="#vv">Voorgaande versies</a><br>
        <a href="#senk">Samenwerking met het Erfgoedcentrum Nederlands Kloosterleven</a><br>
        <a href="#h17">Herziening 2019</a><br>
        <a href="#arch">Archeologie</a><br>
        <a href="#urtk">Uithoven en refugia, termijnhuizen, kapittels</a><br>
        <a href="#fotos">Foto's</a><br>
        <a href="#kk">Kloosterkaart</a><br>
        <a href="#kho">Kort historisch overzicht</a><br>
        <a href="#tohg">Toelichting op het gebruik</a><br>
        <a href="#tes">Thesaurus voor orde-aanduidingen</a><br>
        <a name="inl"><h3 class="indent">Inleiding</h3></a>

    <p class="indent">Deze Kloosterlijst wil antwoord geven op de vraag welke kloosters er in ons land tijdens de
        Middeleeuwen en in de Nieuwe Tijd zijn geweest, en welke dus niet. Het begrip &lsquo;klooster&rsquo; wordt
        daarbij ruim genomen, zonder acht te slaan op kerkrechtelijke finesses die onderscheid maken tussen kloosters,
        conventen, huizen enzovoort. Alle gemeenschappen van mannen of vrouwen die voor een bijzonder religieus leven
        hebben gekozen, zijn in het hoofdbestand <strong>Kloosters </strong>opgenomen, inclusief de begijnhuizen en
        -hoven. Aan kloosters, conventen of religieuze huizen waarvan het bestaan op grond van de bronnen is komen vast
        te staan, is een unieke identificatiecode toegekend. Deze vormt de sleutel tot een record waarin – voorzover
        beschikbaar - enkele standaardgegevens zijn opgenomen (zie hieronder voor een toelichting op de structuur van
        het record). Over kloosters die in de moderne literatuur wel worden genoemd maar voor het bestaan waarvan geen
        bevestiging in de bronnen kon worden gevonden, is negatief beslist. Zij zijn opgenomen in een afzonderlijke
        <strong>Eliminatielijst</strong>, waarin de afwijzing telkens beknopt wordt beargumenteerd. Voor drie typen aan
        de kloosters verwante instellingen zijn afzonderlijke bestanden toegevoegd: voor <strong>Uithoven en
            refugia</strong>, voor <strong>Termijnhuizen </strong>en voor <strong>Kapittels </strong>(zie onder).</p>
    <p class="indent">De aanleiding tot het samenstellen van de Kloosterlijst lag in de door veel gebruikers gevoelde
        onvrede over het enige als uitputtend bedoelde naslagwerk inzake Nederlandse kloosters uit de Middeleeuwen en de
        Nieuwe Tijd, het <em>Monasticon Batavum </em>van M. Schoengen (1941/2). Schoengen is overleden voordat hij zijn
        naslagwerk kon voltooien. De redacteurs die zich hebben ingespannen voor het uitwerken van zijn aantekeningen,
        P.C. Boeren en D. de Kok, zijn daarin niet altijd geslaagd, met soms grote verwarring als gevolg. In het <em>Monasticon
            Batavum </em>is er bovendien voor gekozen elk stadium uit de geschiedenis van een klooster in een apart
        lemma onder te brengen, waardoor de gegevens over hetzelfde klooster soms erg verspreid terecht zijn gekomen.
        Recent onderzoek - zie vooral Van Engen (2006) - heeft de ogen geopend voor de verkloostering die zich met name
        in de vijftiende eeuw voordeed: veel religieuze huizen ondergingen stapsgewijs de ontwikkeling naar een steeds
        intenser kloosterleven en wisselden daarbij nogal eens van status of orde. In de Kloosterlijst krijgt elk
        klooster, zolang continuïteit van de kloosterbevolking mag worden aangenomen, niet meer dan één lemma (artikel,
        record). Daarbinnen worden dan diverse stadia onderscheiden. Alleen wanneer de oude bewoners integraal door
        nieuwe worden vervangen, wordt een nieuw lemma ingevoegd.</p>
    <p class="indent">De Kloosterlijst is geen <em>monasticon</em>. Anders dan in het <em>Monasticon Batavum </em>of
        bijvoorbeeld het meer recente <em>Monasticon Windeshemense </em>is geen uitputtende analyse van de geschiedenis
        van elk klooster nagestreefd en evenmin een volledige opgave van bronnen of literatuur. Slechts enkele
        basisgegevens worden verstrekt, zodat de gebruiker geörienteerd raakt en de weg gewezen krijgt naar voortgezet
        eigen onderzoek. Literatuur die al is vermeld in het <em>Monasticon Batavum </em>wordt, op enkele uitzonderingen
        na, niet opgenomen, en hetzelfde geldt voor gedetailleerde bronvermeldingen. Daar staat tegenover dat in de
        Kloosterlijst systematisch kan worden gezocht op orde, plaats (&lsquo;parochie&rsquo;), aliasnaam,
        patroonheilige, middeleeuws bisdom, historisch gewest (afzonderlijk voor Middeleeuwen en Nieuwe Tijd), en
        gender, en op combinaties daarvan; bovendien op begin- en einddatum.</p>
    <p class="indent">Dit betekent dat bestaande <em>monastica </em>hun functie blijven behouden; er wordt in het
        hoofdbestand <strong>Kloosters </strong>dan ook systematisch naar verwezen. Dit betreft het <em>Monasticon
            Windeshemense</em> voor de regulieren en regularissen van Windesheim, het <em>Monasticon Fratrum Vitae
            Communis </em>voor de broeders des gemenen levens, Van Dijk (2007b) voor de kloosters aangesloten bij de
        colligatie van Sibculo, Van Eeghen (1941) voor de Amsterdamse vrouwenkloosters, Gruijs (1975) voor de kartuizen,
        Van Moolenbroek (1985) voor de cisterciënzer vrouwenkloosters, Nyberg (1965) voor de birgittijnse kloosters,
        Kunzelmann (1972) voor de augustijner eremieten, Roggen (1995) voor die van de clarissen, Schlegel en Hogg
        (2004/5) wederom voor de kartuizen, Simons (2001) voor de begijnhuizen en -hoven in het zuiden van ons land,
        Tromp (1989) en Hillenga en Kroeze (2011) voor de kloosters in Groningen en de Ommelanden, Wolfs (1984) en
        (1988) respectievelijk voor de dominicanen en dominicanessen, en Jacobs (2011) voor de karmelieten en
        karmelitessen. Recent verscheenn Holt (2015), een publieksboek over de cisterciënzers met een stevige
        wetenschappelijke basis, en Hoebens (2017), een fraai uitgevoerd overzicht over de kloosters in Limburg: ook
        deze zijn verwerkt. Merkwaardig is dat voor de franciscanen geen samenhangend monasticon is verschenen. Het oude
        overzicht van Schoengen (1927) was al in het <em>Monasticon Batavum </em>verwerkt, en in de jaren &rsquo;50
        verschenen afzonderlijke artikelen over de meeste franciscaanse kloosters in de <em>Bijdragen voor de
            Geschiedenis van de Provincie der Minderbroeders in de Nederlanden</em>: deze literatuur wordt hier
        eveneensgenoemd. Ook zijn verwijzingen opgenomen naar het digitale <em>Monasticon Trajectense </em>voor de
        tertiarissen in het bisdom Utrecht, dat nog in opbouw is (<a href="http://www2.let.vu.nl/oz/monasticon/">http://www2.let.vu.nl/oz/monasticon/</a>
        ). Voor veel categorieën kloosters is het <em>Monasticon Batavum</em> op dit moment nog steeds het enige
        wetenschappelijke naslagwerk. De samensteller van deze Kloosterlijst spreekt de hoop uit dat zijn werk als
        controle en correctie op het <em>Monasticon Batavum </em>zal functioneren. Parallel aan de Kloosterlijst is voor
        de kloosters tot 1800 nu ook het digitale naslagwerk van het Erfgoedcentrum Nederlands Kloosterleven
        beschikbaar. Op de verhouding tussen de Kloosterlijst en de encyclopedie van het ENK wordt hieronder en in het
        document &lsquo;Kloosters voor en na 1800&rsquo; (zie Menu) nader ingegaan.</p>

    <a name="vv">
        <h3 class="indent">Voorgaande versies</h3></a>
    <p class="indent">In december 2008 werd de eerste versie van de Kloosterlijst op het web gezet. Daarna zijn,
        voorafgaande aan de huidige herziening, revisies verschenen in april 2010, september 2012, winter 2014/5,zomer
        2016 en maart 2017. Vanaf het begin is Ben Stuyvenberg als ict-er bij het project betrokken.</p>
    <p class="indent">In de loop van de tijd zijn onjuistheden en slordigheden gecorrigeerd, opengebleven velden verder
        ingevuld, en nieuw ontdekte relevante literatuur toegevoegd. Ook werd het aantal zoekmogelijkheden uitgebreid.De
        velden, oorspronkelijk aangeduid met tweeletterige sigla, kregen voluit geschreven benamingen. In september 2012
        onderging de <strong>Eliminatielijst</strong> een forse uitbreiding nadat was gebleken dat kloosters die ten
        onrechte voorkomen op de Kaart van de Kerkelijke Indeling door Muller, Joosting, Van Veen en Beekman – onderdeel
        van de <em>Geschiedkundige Atlas van Nederland </em>(1915-1923) – en die reeds door Schoengen al dan niet
        stilzwijgend naar het rijk der fabelen waren verwezen, toch weer de kop dreigden op te steken.</p>
    <p class="indent">Bij opeenvolgende herzieningen werden de records van het hoofdbestand met enkele velden
        uitgebreid. Toegevoegd zijn de numerieke velden &lsquo;Eerste Vermelding&rsquo; en &lsquo;Laatste Vermelding&rsquo;,
        die een chronologische zoekactie via het zoekmenu mogelijk maken. De jaartallen in deze beide velden zijn
        ongekwalificeerd: voor een toelichting moeten steeds de velden &lsquo;Stadia&rsquo; en &lsquo;Beëindiging
        kloosterleven&rsquo; worden geraadpleegd. In het veld &lsquo;MeMO&rsquo; wordt verwezen naar de digitale
        database Medieval Memoria Online, die in januari 2013 werd gelanceerd.Vermeld worden nu ook de huidige
        gemeenten, het voorkomen van een klooster op de desbetreffende kaart van Jacob van Deventer, en de opneming in
        het register van Rijksmonumenten. Aan het veld &lsquo;Stadia&rsquo; is een veld &lsquo;Filiatie&rsquo;
        toegevoegd waarin voor elk klooster gegevens zijn ondergebracht met betrekking tot de rol van eerder bestaande
        kloosters in zijn ontstaansfase.</p>
    <p class="indent">Nieuw zijn sinds de winter van 2014/5 de foto&rsquo;s die bij een groot aantal kloosters zijn
        opgenomen. Ze hebben de bedoeling de gebruiker te attenderen op overblijfselen van de kloosters die nog in de
        publieke ruimte zichtbaar zijn.</p>
    <p class="indent">Aan de kloosterbeschrijvingen werden vier velden toegevoegd om aan gegevens over archeologische
        status en activiteiten een plaats te geven. Voorlopig konden die alleen voor de provincie Noord-Holland worden
        ingevuld.</p>
    <p class="indent">Bij de laatste herzieningen is het principe dat beschrijvingen (pas) worden gesplitst bij
        discontinuïteit van de kloosterbevolking systematischer doorgevoerd. Dit had met name gevolgen voor kloosters
        van franciscanen waar de invoering van de observantie met verdrijving van de oude kloosterbevolking gepaard
        ging. Een voorbeeld is Kampen: er zijn nu twee lemmata voor de Kamper franciscanen (K01 en K14). </p>
    <p class="indent">In de zomer van 2016 is de Kloosterlijst uitgebreid met een apart bestand met (seculiere)
        kapittels. De belangrijkste verandering bij de laatste voorgaande revisie, die van maart 2017, werd gevormd door
        de lancering van de interactieve Kloosterkaart via UBVU/ Geoplaza (zie onder).</p>


    <a name="senk">
        <h3 class="indent">Samenwerking met het Erfgoedcentrum Nederlands Kloosterleven</h3>
    </a>
    <p class="indent">De Kloosterlijst is ontstaan als bijproduct van wetenschappelijk onderzoek naar aspecten van de
        Nederlandse kloostergeschiedenis. De gebruikers waarop de lijst zich richt zijn in eerste instantie de
        vakgenoten. Inmiddels is duidelijk geworden dat de Kloosterlijst ook een meer publieke functie kan vervullen.
        Sinds de zomer van 2015 wordt samengewerkt met het Erfgoedcentrum Nederlands Kloosterleven in Cuijk – Sint
        Agatha (<a href="http://www.erfgoedkloosterleven.nl/">http://www.erfgoedkloosterleven.nl/</a> ). </p>
    <p class="indent">Onder regie van Marga Arendsen werken medewerkers daar aan een digitaal naslagwerk voor de
        kloosters in Nederland vanaf 1800, bestemd voor een breed publiek. Het plan werd opgevat om dat naslagwerk uit
        te breiden met een onderdeel over de Middeleeuwse kloosters dat op de Kloosterlijst is gebaseerd. Toon Smeenk
        heeft de omvangrijke taak op zich genomen om de beschrijvingen van de VU-Kloosterlijst aan te passen voor
        hergebruik in het naslagwerk van &lsquo;Sint Agatha&rsquo;. Dit leidde in de zomer van 2016 en het voorjaar van
        2017 al tot de verwerking van een groot aantal correcties en aanvullingen in de Kloosterlijst zelf. De
        voorspoedige voortgang van deze werkzaamheden gaf aanleiding tot het voornemen om in beide naslagwerken dan ook
        beschrijvingen op te nemen van de kloosters uit de tussenliggende periode (ca. 1600-1800).</p>


    <a name="h17">
        <h3 class="indent">Herziening 2019</h3>
    </a></p>
    <p class="indent">De herziene versie die nu (zomer 2019) op het web wordt geplaatst, en die als definitief is
        bedoeld, bevat weer enkele belangrijke vernieuwingen. In de eerste plaats is nu ook de periode van de Republiek
        verwerkt. In de zeventiende en achttiende eeuw ontstond er een veertigtal nieuwe kloosters in ons land, die nu
        een eigen beschrijving hebben gekregen. Ruim zeventig uit de Middeleeuwen stammende kloosters zetten hun bestaan
        tijdens de Republiek voort: waar nodig zijn de beschrijvingen daarop aangepast. Het tijdsbereik van de
        Kloosterkaart is verlengd met de zeventiende en de achttiende eeuw.</p>
    <p class="indent">In de laatste voorgaande versies waren al vier velden met archeologische gegevens toegevoegd, maar
        nog grotendeels leeg gelaten. In deze nieuwe versie zijn ze systematisch ingevuld. </p>
    <p class="indent">Het bestand met Uithoven is sterk uitgebreid (dankzij inbreng van het ENK). De talrijke
        beslissingen die moesten worden genomen om locaties wel of niet in de Uithovenlijst op te nemen, leidden ook
        hier tot een reeks eliminaties. Die zijn, met kort commentaar, toegevoegd aan de Eliminatielijst. De Uithoven
        zijn nu ook aan de Kloosterkaart gekoppeld, en hetzelfde geldt voor de Kapittels.</p>
    <p class="indent">Gelijktijdig met de lancering van deze nieuwe versie van de VU-Kloosterlijst wordt het naslagwerk
        &lsquo;Kloosters in Nederland&rsquo; van het ENK uitgebreid met records voor alle kloosters tot 1800. Die hebben
        een andere opzet dan de records van deze Kloosterlijst, met als belangrijk verschil dat in de ENK-versie korte
        verhalende teksten zijn toegevoegd. Inhoudelijk zijn de beide versies zo goed mogelijk gecoördineerd. De records
        in het naslagwerk van het ENK zijn standaard voorzien van verwijzingen (geen hyperlinks) naar die van de
        VU-Kloosterlijst , en omgekeerd is aan de Kloosterlijst een veld met referenties naar het ENK toegevoegd.</p>

    <a name="arch"><h3 class="indent">Archeologie</h3></a>
    <p class="indent">Opgravingen en archeologische waarnemingen hebben in onze middeleeuwse kloosters ook vroeger al
        wel plaatsgevonden, maar dankzij het Verdrag van Malta (1992) is dit onderzoeksterrein in een stroomversnelling
        geraakt. Oudere monastica hadden nog weinig aanleiding om aandacht te besteden aan materiële bronnen voor het
        middeleeuwse kloosterleven. In recentere naslagwerken komt de registratie van archeologische gegevens wel op
        gang. Toch wordt de integratie tussen schriftelijke en materiële bronnen nog bemoeilijkt door de overgeleverde
        disciplinaire tweedeling tussen geschiedschrijving en archeologie. Daarom doet de Kloosterlijst een poging om
        deze splitsing te doorbreken. Met de verwerking van de stand van zaken op archeologisch gebied was in de laatste
        voorgaande versies al een begin gemaakt, maar het grootste deel van het werk hieraan is verricht in de periode
        2017-2019.</p>

    <p class="indent">Voor de archeologische gegevens zijn vier velden gereserveerd. Het eerste veld bevat verwijzingen
        (geen hyperlinks) naar de nummers op de Archeologische Monumentenlijst. Deze nummers zijn ook te vinden op de
        Archeologische Monumentenkaart die door de Rijksdienst voor het Cultureel Erfgoed op het Internet is geplaatst:
        <a href="https://archeologieinnederland.nl/amk-en-ikaw" target="_blank">https://archeologieinnederland.nl/amk-en-ikaw</a>.
        Het tweede veld registreert de status die officieel aan archeologische sites is toegekend: van archeologische
        waarde, van (zeer) hoge archeologische waarde, eventueel beschermd. In het derde veld is een korte omschrijving
        te vinden van de aard van de archeologische activiteiten en het jaar waarin ze hebben plaats gevonden. Voor de
        jongere activiteiten is daarbij zoveel mogelijk gebruik gemaakt van de professionele aanduidingen zoals die
        tussen 2001 en 2003 zijn ontwikkeld ten behoeve van de Kwaliteitsnorm voor de Nederlandse Archeologie (KNA) en
        in 2007 vastgelegd in de Wet op de Archeologische Monumentenzorg. Het vierde veld vermeldt de archeologische
        literatuur, waarvoor een aparte bibliografie aan de Kloosterlijst wordt toegevoegd.</p>

    <p class="indent">Dank komt toe aan Ivonne Lempke te Culemborg, die me welwillend haar databestand ter hand stelde,
        zodat met de verwerking van de archeologische gegevens een begin kon worden gemaakt. Toen deze verwerking in een
        gevorderd stadium was, stelde de RCE te Amersfoort een omvangrijk excerpt uit de gegevensbestanden van Archis
        ter beschikking. Dit betekende zowel een welkome onafhankelijke controle op de al verzamelde gegevens als een
        aanvulling daarop.</p>

    <a name="urtk"><h3 class="indent">Uithoven en refugia, termijnhuizen,
            kapittels</h3></a>

    <p class="indent">Sinds de herziening van september 2012 is de Kloosterlijst uitgebreid met enkele nieuwe
        deelbestanden, een met uithoven en refugia en een met termijnhuizen. Een deel van de verwarring die in de oudere
        literatuur heerst rond de identificatie van kloosters, is ontstaan doordat vermeldingen van dergelijke
        onzelfstandige kloosternederzettingen zijn opgevat als aanduidingen voor het bestaan van zelfstandige kloosters:
        in de eliminatielijst was daarover al het een en ander te vinden. Het lag nu voor de hand aan de Kloosterlijst
        overzichten van deze afhankelijke monastieke nederzettingen toe te voegen.</p>


    <p class="indent"><strong>Uithoven</strong> (in Groningen‘voorwerken’ genoemd en in het Latijn <em>grangiae</em>)
        ontstonden met de opkomst van de cisterciënzers en norbertijnen vanaf omstreeks 1100. De kloosters van deze
        nieuwe orden verwierven veel afgelegen agrarische bezittingen. Waar die geclusterd lagen, was het mogelijk
        uithoven te stichten: steunpunten voor directe agrarische exploitatie bemand door conversen (lekebroeders). Zie
        bijvoorbeeld Rösener (1982); Dekker (1982) 191vv; Lohrmann (1983); Mol (1991a) 175vv en Mol (2014 [2015]). Niet
        zelden groeiden dergelijke uithoven na verloop van tijd uit tot zelfstandige kloosters. Zo is het Duitse huis
        van Schoten (S16) begonnen als uithof van Nes (N05), zie Mol (1991a) 176; Selwerd (G34) werd gesticht op een
        uithof van Dikninge (I02): Tromp (1989) 23. Ook het omgekeerde kwam voor. Bakkeveen (B01) begon als uithof van
        Mariëngaarde (H27), werd toen een zelfstandige priorij van de norbertijnen, maar verloor die zelfstandigheid na
        1343 en werd opnieuw uithof van Mariëngaarde.</p>

    <p class="indent">Voor de identificatie en opneming van de uithoven moesten, evenals dat bij de kloosters zelf het
        geval was, talrijke beslissingen worden genomen. Voor verschillende grote plattelandskloosters kon op
        monografieën worden teruggevallen; een voorbeeld is Van Bavel (1993) voor Mariënweerd (B02). De grootste
        concentraties uithoven komen voor in de provincies Groningen, Friesland en Zeeland (met Zeeuws-Vlaanderen). Voor
        Zeeland beschikken we over de diepgaande studies van Gottschalk (1983) en (1984) en van Dekker (1982). Aan de
        uithoven in Friesland is een aparte kaartlaag in HISGIS Fryslân gewijd. Lastiger bleek de situatie voor
        Groningen (de Ommelanden). In Siemens (1962) is een uitvoerige en van fraai gekleurde kaarten voorziene
        reconstructie van de middeleeuwse kloostergoederen opgenomen. Deze gegevens zijn verwerkt door Tromp (1989) en
        vormen nu ook een aparte kaartlaag ‘kloostergoederen Groningen’ in HISGIS Fryslân
        (http://www.hisgis.nl/hisgis/gewesten/fryslan/fryslan) . Schroor heeft in (1996) en (1997) de achttiende-eeuwse
        kaarten van de landerijen van Land en Stad uitgegeven, waarvan de voormalige kloostergoederen een belangrijk
        deel uitmaken. Maar noch de reconstructie door Siemens, noch de door Schroor uitgegeven kaarten geven een
        vlakdekkende opsomming van de voorwerken. De beheerseenheden op de achttiende-eeuwse kaarten zijn eerder de
        ‘plaatsen’ of ‘heerden’, de zetels van de beklemde meiers. Maar deze eenheden corresponderen niet met de
        middeleeuwse voorwerken. Tromp daarentegen vermeldt wel een groot aantal voorwerken, maar zonder nauwkeurige
        verantwoording. Voor de methode om deze zo goed mogelijk te achterhalen kan men terecht bij de behandeling door
        Mol van de kloostergoederen van Aduard (F04) in Van Moolenbroek, Mol en Loer (2010). Voor Groningen leek het al
        met al raadzaam aan de voorzichtige kant te blijven en tamelijk veel vermeldingen van voorwerken naar de
        eliminatielijst te verwijzen.</p>

    <p class="indent">Grote plattelandskloosters bezaten tevens vaak <strong>stadshoven</strong> die als stapelplaatsen
        en verkooppunten dienden: Mol (1991a) 175; zie ook Van Bavel (1993) 28. Toen tegen het eind van de Middeleeuwen
        de directe agrarische exploitatie binnen het uithovenstelsel minder belangrijk werd, verschoof de functie van
        dergelijke stadse vestigingsplaatsen naar die van <strong><em>refugium</strong></em>: een pied-à-terre binnen de
        veilige stadsmuren. Met name in de tijd van de Opstand namen talrijke kloostergemeenschappen hun toevlucht tot
        een dergelijk <em>refugium</em>.</p>

    <p class="indent">In het deelbestand met uithoven en refugia zijn ook basisgegevens opgenomen van
        (strong>hoven</strong> die zich in het bezit hebben bevonden van oude benedictijner abdijen (zelf gewoonlijk
        gelegen buiten onze huidige landsgrenzen). Het gaat hier om hoven in de zin van het domaniale stelsel: eenheden
        van indirecte agrarische exploitatie waaraan ook rechtsmacht verbonden kon zijn. De benedictijnen bewerkten deze
        hoven dus niet zelf, maar gaven ze in handen van een wereldlijke <em>villicus</em> of meier, die zich in de loop
        van de tijd ten opzichte van het klooster kon verzelfstandigen. Zie bijvoorbeeld Dekker (1982) 66-80 en (1983)
        27-29; 98-126. Na het jaar 1100 raakte dit type in onbruik toen de verre abdijen hun grondbezit in ons land
        afstootten.</p>

    <p class="indent">Met het deelbestand van de <strong>termijnhuizen</strong> bevinden we ons in de sfeer van de
        bedelorden: franciscanen, dominicanen, karmelieten en augustijner eremieten. De kloosters van deze orden lagen
        vrijwel altijd in grotere, centraal gelegen steden. Van daar uit trokken de monniken er in de omgeving op uit om
        te prediken, biecht te horen en te bedelen, waarbij ze zich hielden aan de grenzen van het district dat hun door
        de ordesprovincie was toegewezen. ‘In zo’n <em>terminus</em> of termijngebied werden na verloop van tijd, in
        Vlaanderen omstreeks 1300, <em>domus terminarie</em> of termijnhuizen ingericht, soms niet meer dan een paar
        kamers in een bestaande woning, waar de broeders terminarii konden overnachten. In later eeuwen verbleef zo’n
        termijnbroeder quasi permanent in zijn termijnhuis’: Simons (1987) 187.</p>


    <p class="indent">Sinds zomer 2016 bevat de database een afzonderlijk bestand met (seculiere)
        <strong>kapittels</strong>. Kapittels zijn kerkelijke instellingen bevolkt door mannen – meestal, maar soms ook
        door vrouwen – die een (min of meer) gemeenschappelijk leven leiden waarin het bidden van de zeven getijden
        centraal staat, maar die niet de drie kloostergeloften van armoede, gehoorzaamheid en kuisheid afleggen. In
        plaats daarvan was hun leefwijze gebaseerd op de leefregel van Aken van 816. Kapittels waren vaak aan
        aanzienlijke kerken verbonden. De term ‘kapittel’ voor dit type instelling raakte overigens pas in de twaalfde
        eeuw in gebruik. Een synoniem is ‘stift’; de bewoners van zo’n instelling worden aangeduid als ‘kanunniken’ en
        ‘kanunnikessen’. Het gaat bij deze ‘kapittels’ dus om lokale instellingen, en niet om kapittels in de zin van
        bovenlokale verbanden van kloosters die tot eenzelfde orde behoren (zoals in ‘Kapittel van Windesheim’).</p>

    <p class="indent">In de Nederlandse wetenschappelijke literatuur is het gebruikelijk kapittels en kloosters strikt
        gescheiden te houden, en in eerdere veries van de Kloosterlijst is die gewoonte ook gevolgd. Bij de herziening
        van 2016 is besloten de kapittels toch op te nemen, om twee redenen. In de ons omringende landen, en met name in
        Duitsland, worden kapittels gewoonlijk wel vermeld in Klosterbücher en vergelijkbare overzichtswerken. Bovendien
        vonden ook in ons land overgangen van een kerkelijke instelling van het klooster- naar het kapitteltype plaats,
        en omgekeerd. Zo waren aan de kerk van Meerssen eerst kanunniken verbonden, die echter in de loop van de
        twaalfde eeuw geleidelijk werden vervangen door benedictijnen (M25). Daarentegen gingen de adellijke
        benedictinessen van Thorn (T03) in de loop van de tijd steeds meer de leefwijze van stiftsdames volgen. Aan het
        eind van de rooms-katholieke periode werden de Sint-Servaasabij (U07) en nog vier andere Utrechtse
        vrouwenkloosters omgezet in vrouwenkapittels, voortaan bewoond door protestantse juffers; zie Van Kalveen
        (1997). Voor de kapittels in het middeleeuwse bisdom Utrecht is sinds 2014 het uitvoerige repertorium van Jan
        Kuys beschikbaar. Voor die in het zuiden van het land heb ik gebruik gemaakt van enkele publicaties van
        Arnoud-Jan Bijsterveld, die ook zo vriendelijk was aanvullend ongepubliceerd materiaal toe te zenden. Voor de
        vroege kapittelstichtingen is Van Vliet (2002) onmisbaar. De beschrijvingen zijn beknopt gehouden. Kapittels
        speelden een relatief grote rol in de middeleeuwse <em>memoria</em>: niet minder dan vijftig van de ongeveer
        zeventig kapittels komen voor in MeMO: daarvoor is een apart veld opgenomen</p>

    <a name="fotos"><h3 class="indent">Foto's</h3></a>

    <p class="indent">Sinds de herziening van winter 2014/5 worden foto’s toegevoegd aan de beschrijving van die
        kloosters waarbij nog van enigerlei herkenbaarheid in het openbare domein sprake is. Plaatsen van herinnering
        aan onze middeleeuwse kloosters zijn er in verschillende soorten. Slechts bij een kleine minderheid van de
        kloosters staat nog een substantieel deel van de gebouwen overeind. De Abdij van Middelburg (M28) spant hierbij
        de kroon, ondanks de ingrijpende restauratie die nodig was na het bombardement van 1940. Het andere uiterste
        wordt gevormd door die kloosters waarvan alleen – al dan niet opgemetselde – fundamenten over zijn, zoals het
        Sint-Jansklooster (tertianen van Sint-Janskamp) in het Land van Vollenhove (V14). Vaker dan gedacht gaan in
        monumentale gebouwen uit de Nieuwe Tijd bouwdelen schuil die tot de Middeleeuwen teruggaan. Voorbeelden zijn het
        Weeshuis aan de Spieringstraat in Gouda, dat resten van het Margarethaklooster van regularissen bevat (G13) en
        het Rode Weeshuis aan de gelijknamige straat in Groningen, waarin onderdelen van het Oldeconvent (G41) zijn
        bewaard. De beste kans op overleven hadden de kloosterkapellen, waarvoor vaak een andere bestemming te vinden
        was. Een voorbeeld is de Agnietenkapel in Amsterdam (A26), die als Universiteitsmuseum dienst doet. Ook bij
        dergelijke kapellen is de oorspronkelijke vorm vaak moeilijk herkenbaar, als gevolg van functionele aanpassing
        zoals bij de Begijnhofkerk in Haarlem (H03) of als resultaat van een ingrijpende restauratie, zoals bij de
        Goudse Agnietenkapel (G20). Een curieus overblijfsel is de waterput van het Agnesconvent van tertiarissen in
        Oldenzaal (O08), die werd ontdekt naar aanleiding van de bouw van een parkeergarage en die daarin nu is
        opgenomen. Soms zijn zichtbare overblijfselen te vinden op een andere plek dan men zou verwachten. Het convent
        van de tertiarissen van Sint-Catharina in Almelo (A15) heeft in die plaats zelf geen sporen nagelaten. Maar toen
        de religieuzen vandaar in 1667 werden verdreven, herstichtten zij hun klooster als Maria Vlucht op de Glaan
        juist over de Duitse grens: die plek kan nog worden bezichtigd. Een ander klooster dat voortbestond tot diep in
        de tijd van de Republiek, is het regularissenklooster Nazareth te Waalwijk (W01). Daarvan is een barok
        toegangspoortje over, dat nu is ingebouwd in de toren van de imposante parochiekerk van Sint-Jan de Doper (die
        overigens vrijwel op dezelfde plaats staat).</p>

    <p class="indent">Vaak is het alleen een straatnaam die aan een voormalig klooster herinnert. Voorbeelden van een
        ‘Bagijnenstraat’ of ‘Kloosterweg’ zijn legio. Origineler is het Amsterdamse ‘Gebed zonder End’, een doodlopend
        straatje dat de herinnering aan de tertiarissen van Sint-Clara (A27) bewaart. Soms wordt niet het klooster zelf
        herdacht, maar een markante kloosteroverste, zoals priorin Machteld van Meteren bij de Delftse norbertinessen
        van Koningsveld (D02). Een enkele keer is de naam van een klooster verbasterd in een straat- of streeknaam
        terechtgekomen maar toch welbekend: Bartlehiem (O23). Een recente trend is het levendig houden van de
        herinnering aan een klooster door er een modern opvolgergebouw naar te vernoemen, zoals de Agnietenburgh in
        Kampen (K07); hoewel dit ook vroeger al wel voorkwam, zoals het toegangspoortje van het woonzorgcentrum de
        Beyart in Maastricht (M20) bewijst. Niet zelden zijn het boerderijnamen waarin een klooster voortleeft; een
        voorbeeld is de Waterlooze Werve op Walcheren, dat naar het voormalige klooster van cisterciënzerinnen (A01)
        verwijst.</p>

    <p class="indent">Van een andere categorie zijn de informatiepanelen die op veel plaatsen – vaak onder auspiciën van
        de ANWB – zijn aangebracht. Een voorbeeld betreft de norbertijnen van Kuzemer (O05). De informatie op dergelijke
        panelen is wel eens misleidend: zo worden de bewoonsters van het Haarlemse tertiarissenconvent Sint-Ursula als
        ‘Ursulinen’ aangeduid (H08).</p>

    <p class="indent">Enkele bijzondere plaatsen van herinnering zijn in de meest recente tijd ingericht. Bij de
        parochiekerk in Albergen plaatste de Werkgroep St. Antoniusklooster een fraaie bronzen maquette, met toelichting
        ook in brailleschrift, ter herinnering aan het klooster van regulieren (O15). Opgravingen op het terrein van het
        regulierenklooster Nieuwlicht te Westerblokker (W20) leidden tot het opmetselen van een poortje waarin een
        teruggevonden sluitsteen werd verwerkt. Eveneens in Westerblokker werden de stoffelijke resten die bij de
        opgraving van het Bethlehemklooster van regularissen (W21) te voorschijn kwamen, plechtig herbegraven in een
        tombe bij de dorpskerk die wordt afgedekt door een beeldengroep. Hier en daar houdt een modern kunstwerk de
        herinnering aan een voormalig klooster levendig, zoals in Deventer (D25) en in Scharnegoutum (S03).</p>

    <p class="indent">Dit overzicht eindigt met drie speciale gevallen. Het klooster van de regulieren van Hemsdonk in
        de Alblasserwaard (B29) werd gesticht op een donk (rivierduin) in het veenlandschap. Het klooster is verdwenen,
        maar de donk is nog altijd goed te zien. Aan het regulierenklooster Mariënborn of –daal onder Oosterbeek (O11)
        herinnert niet alleen de naam van het landgoed dat daar nu ligt, maar ook de grafsteen die als tafelblad dienst
        doet ten gerieve van picknickgasten: De Stenen Tafel. De regularissen van Renkum (R07) hadden hun klooster bij
        een bedevaartskapel ter ere van Maria. Over hun terrein loopt nu een provinciale weg, maar het beeldje uit de
        kapel kan nog altijd worden vereerd, in de twintigste-eeuwse kerk van OLV Tenhemelopneming in het dorp
        Renkum.</p>

    <a name="kk"><h3 class="indent">Kloosterkaart</h3></a>

    <p class="indent">Na de publicatie in 2016 van een proefversie die de situatie van circa 1500 weergaf, is de
        Kloosterkaart in zijn huidige vorm in het voorjaar van 2017 op het web gezet. Kenmerkend daarvoor is zijn
        interactief-diachrone karakter, dat wil zeggen dat gezocht kan worden met een glijdende tijdsschaal. De
        Kloosterkaart is vervaardigd onder regie van de Universiteitsbibliotheek van de VU in de persoon van de
        conservator Kaarten en Atlassen Lida Ruitinga; ontwerp en programmering zijn het werk van Peter Vos. De kaart is
        geplaatst op Geoplaza, de door UBVU onderhouden portal voor GIS-gerelateerde bestanden. De records uit de
        Kloosterlijst kunnen vanuit de Kloosterkaart direct worden opgeroepen.</p>

    <p class="indent">De lancering van een nieuwe versie van de Kloosterlijst in 2019 brengt ook een aanpassing van de
        Kloosterkaart met zich mee. De tijdsdimensie is uitgebreid en omvat nu ook het kloosterleven van de zeventiende
        en achttiende eeuw, zowel dat van de kloosters uit de Middeleeuwen die werden gecontinueerd, als dat van de
        kloosters die in de Nieuwe Tijd nieuw zijn ontstaan. Opvallend is het grote aantal (vaak gedwongen)
        verplaatsingen. Daarnaast zijn twee subsets van gegevens uit de Kloosterlijst voor het eerst in de Kloosterkaart
        verwerkt, die met betrekking tot de Kapittels en tot de Uithoven. De gegevens voor de kapittels zijn diachroon,
        op dezelfde voet als die voor de kloosters. Voor de uithoven zijn de gegevens in het algemeen te schaars om ze
        in de tijd te kunnen plaatsen; daarom worden ze synchroon benaderd. De kaart toont alleen de uithoven bij de
        kloosters die op dat moment zijn geselecteerd. Het is ook mogelijk om het verband tussen individuele kloosters
        en de bijbehorende uithoven zichtbaar te maken.</p>

    <p class="indent">Deze Kloosterkaart komt in de plaats van de kloosterkaart die door S. Muller Hzn e.a. in 1921-1923
        is gepubliceerd in de <em>Geschiedkundige Atlas van Nederland</em> van A.A. Beekman. Het <em>Monasticon
            Batavum</em> (1941-1942) was niet van een begeleidende kaart voorzien. Sindsdien heeft het onderzoek niet
        stilgestaan: de belangrijkste publicaties die per klooster worden genoemd in de Kloosterlijst zijn ook zo goed
        mogelijk verwerkt in deze Kloosterkaart. Er is verder systematisch rekening gehouden met de stadsplattegronden
        van Jacob van Deventer uit circa 1560 (moderne edities door Koeman, Visser en Van der Krogt, 1992-2001; en Rutte
        en Vannieuwenhuyze, 2018; zie ook de website van de <a
                href="http://bdh.bne.es/bnesearch/q/Jacob%20van%20Deventer" target="_blank">Biblioteca Nacional de
            España</a>). Voor de noordelijke provincies, in het bijzonder Friesland, kon worden teruggevallen op de <a
                href="http://www.hisgis.nl/hisgis/gewesten/fryslan/Stand%20van%20zaken%20en%20programma"
                target="_blank"> HISGIS site</a> van de Fryske Akademy in Leeuwarden. De kaart ‘Kloosters omstreeks
        1300’ in <em>De Bosatlas van de Geschiedenis van Nederland</em> (p. 119) berust op de gegevens in De Nijs en
        Kroeze (2008-2011), waarin het recente onderzoek niet systematisch is verwerkt.</p>

    <p class="indent">Ten behoeve van de plaatsbepaling was in de Kloosterlijst al een veld gereserveerd voor (globale)
        coördinaten volgens het Rijksdriehoeksstelsel, zoals raadpleegbaar in de <em>Grote
            Topografische Atlas van Nederland 1:50.000</em>. Het Kadaster hanteert het stelsel van de
        Rijksdriehoekmeting als coördinatenstelsel van Nederland. Het wordt ook toegepast op de Archeologische
        Monumentenkaart. Dit veld is nu geplaatst bij het blokje met velden voor de archeologische gegevens. Voor de
        plaatsing van de kloosters, kapittels en uithoven op de Kloosterkaart is gebruik gemaakt van de geografische
        coördinaten die ontleend zijn aan de internationaal geldende graden Noorderbreedte en Oosterlengte. De records
        voor de kapittels en de uithoven bevatten velden voor de graden Noorderbreedte en Oosterlengte.
    </p>

    <p class="indent">De items zijn als punten weergegeven, niet als vlakken. De reden is dat slechts bij een minderheid
        van de instellingen de omtrek van het kloosterterrein enigermate nauwkeurig bekend is; en dan nog zou een keuze
        voor vlakken op dit moment te tijdrovend zijn geweest. Indien bekend, is de plek van de kapel aangehouden. Als
        ondergrond van de kaart kan gekozen worden tussen de OpenStreetMap in een standaard- en een gestileerde versie,
        Bing Road (een topografische kaart van Bing Maps) en Bing Aerial. Deze laatste geeft een satelliet-luchtfoto als
        achtergrond, waarop de huidige bebouwing goed te zien is.</p>

    <p class="indent">-indien
        de exacte locatie van een klooster onbekend is, dan is het geplaatst bij de
        parochiekerk (dit is met name bij veel vroege begijnhuizen het geval)</p>

    <p class="indent">Iconen geven de verschillende orden aan waartoe de kloosters en religieuze huizen hebben behoord.
        Ze zijn gegroepeerd in enkele grote categorieën, die elk een eigen kleur hebben: regel van Benedictus, regel van
        Augustinus, regel(s) van Franciscus, geestelijke ridderorden, overige regels, en religieuze huizen zonder
        erkende regel. De plaatsing van het kruisje boven en/of onder het icoon geeft aan of het een mannen-, een
        vrouwen- of een dubbelklooster betreft. Verandert een klooster tussentijds van orde, dan wordt dit ook zichtbaar
        in de wisseling van het icoon. Kapittels worden aangeduid door het icoon voor de seculiere kanunniken met een
        extra rode markering. Voor uithoven wordt een uniform symbool gebruikt; de koppeling aan het desbetreffende
        klooster wordt zichtbaar door omcirkeling.</p>

    <p class="indent">Het is belangrijk te bedenken dat bij het projecteren van de gegevens uit de Kloosterlijst op de
        kaart nuances kwamen te vervallen en voor onzekerheden een oplossing moest worden bedacht. Daarom zijn een
        aantal <strong>conventies</strong> toegepast:<br>
        -indien de exacte locatie van een klooster onbekend is, dan is het geplaatst bij de parochiekerk (dit is met
        name bij veel vroege begijnhuizen het geval)<br>
        -uithoven konden dikwijls slechts bij benadering worden gesitueerd; er is dan gekozen voor een snijpunt op de
        <em>Topografische Atlas 1:50.000</em><br>
        -indien bij kloosters met tussentijdse veranderingen de datum van de eerste fase niet bekend is, dan wordt deze
        geplaatst één jaar voor het eerst bekende jaartal. Zie bv U03 (Oostbroek): 1113 -> 1112<br>
        -indien een stadium exact wordt gedateerd maar met een meerjarenperiode (type 1402-1405*: de stichtingsfase
        beslaat de jaren 1402-1405) wordt voor de kaart het laatste jaar gehanteerd<br>
        -een datering van het type ‘1450* of 1454*’ (bv W01, Waalwijk): het laatste jaar, dus 1454<br>
        -dateringen van het type ‘ca. 1405’ of ‘1405?’: de modificatie wordt weggelaten<br>
        -type ‘tussen 1397 en 1410’: het laatste jaar wordt gehanteerd<br>
        -type ‘kort na 1400’: 1401<br>
        -‘14e eeuw’: 1350<br>
        - tertiarissenconventen zijn vaak voortgekomen uit zusterhuizen des gemenen levens, zonder dat het tijdstip
        waarop dat gebeurde bekend is. Niet zelden is de lijst van 1555 – zie Van Heel (1936) - de eerste attestatie van
        de nieuwe status (bv W16: Jonge Hof te Weesp). Analogie met vergelijkbare tertiarissenconventen leert dat zo’n
        overgang toch vermoedelijk al in de vijftiende eeuw heeft plaatsgevonden. Er is dan een conventioneel jaar
        ingevoerd, zoals 1450 of 1475<br>
        -in de tijd van de Opstand vinden veel fusies van kloosters plaats, waarbij de inwoners van het ene naar het
        andere klooster verhuizen. In de verbale velden van de Kloosterlijst staat dan zowel bij de ontvangende als bij
        de ontvangen gemeenschap een notitie. De kaart gaat alleen door met het ontvangende klooster.
    </p>

    <a name="kho"><h3 class="indent">Kort historisch overzicht</h3></a>

    <p class="indent">Ter ori&euml;ntatie volgt hier een beknopt overzicht van de historische ontwikkeling van het
        kloosterwezen in Nederland. Vergeleken met de omringende landen is dit in het huidige Nederland laat tot
        ontwikkeling gekomen. Wel hebben ‘buitenlandse’ abdijen hier al vroeg bezittingen gehad, die soms als hoven
        waren georganiseerd. Maar het aantal kloosters dat zich voor 1100 in ons land zelf vestigde, is zeer gering. In
        de Karolingische tijd ontstond differentiatie tussen kloosters met de regel van Benedictus en seculiere
        kapittels die de regel van Aken volgden.</p>

    <p class="indent">In de twaalfde en dertiende eeuw kwamen de nieuwe plattelandsorden tot ontwikkeling, met mannen-
        en vrouwenkloosters – en vooral in de begintijd een aanzienlijk aantal dubbelkloosters – van reguliere
        kanunniken,
        cisterci&euml;nzers en norbertijnen. De noordelijke provincies en het zuidwesten namen hierbij het voortouw.
        Deze kloosters hadden – wat de koormonniken en -nonnen betreft – een adellijk karakter. Maar ze telden ook grote
        aantallen conversen (lekebroeders), die de landerijen bewerkten; het grondbezit was veelal georganiseerd in
        uithoven. Kenmerkend met name voor de norbertijnen en de reguliere kanunniken is dat zij taken in de zielzorg
        binnen de plattelandsparochies op zich namen. In deze periode vestigden zich ook de geestelijke ridderorden in
        ons land, waarbij de Duitse Orde in het algemeen een voorsprong had op de johannieters. Aan het vroege jaartal
        dat voor de johannieter commanderij in Utrecht wordt vermeld (1122), mag getwijfeld worden. De Duitse Orde telde
        in ons land naast priesters ook ridders met een adellijke achtergrond. In de commanderijen van de johannieters
        woonden alleen priesters. Het aantal nederzettingen van tempeliers bleef beperkt tot één, hooguit twee (Alphen;
        A60 en Zaamslag; Z39), maar dat wordt ruimschoots gecompenseerd door de wonderbare tempelierenvermenigvuldiging
        in de latere legende (zie de eliminatielijst).</p>


    <p class="indent">Volledigheidshalve volgt hier een opsomming van incidentele vestigingen in de dertiende eeuw: de
        magdalenen, een orde van gevallen vrouwen, waarvan de kloosters spoedig naar andere orden zijn overgegaan; de
        wilhelmieten, een orde met een eremitische (kluizenaars-) inslag, gesticht door Willem van Malaville; de
        antonieten, oorspronkelijk een broederschap met een verpleegtaak in verband met het antoniusvuur en
        georganiseerd naar analogie van de ridderorden; de victorinnen, reguliere kanunnikessen gelieerd aan het
        hervormingsklooster Sint-Victor bij Parijs; en de aan de kartuizers verwante caulieten, genoemd naar de
        oorspronkelijk vestiging Val-des-Choux in Bourgondi&euml;. </p>

    <p class="indent">In de loop van de dertiende eeuw gingen ook de steden een rol spelen als vestigingsplaats van
        religieuze gemeenschappen. De internationale bedelorden zochten de bevolkingscentra op, waarbij het grootste
        aandeel werd genomen door de franciscanen en de dominicanen. De augustijner eremieten, de karmelieten, de
        eksterbroeders en de zakbroeders waren met kleinere aantallen conventen vertegenwoordigd, en laatstgenoemde twee
        orden verdwenen alweer toen ze door het concilie van Lyon verboden werden (1271).</p>

    <p class="indent">Ook het fenomeen van de begijnen gaat op de
        dertiende eeuw terug. Op hen is het predikaat 'eerste religieuze
        vrouwenbeweging' van toepassing. Hun achtergrond moet in de stedelijke burgerij
        worden gezocht, die ook het draagvlak vormde voor de bedelorden. In het westen
        en zuiden kwamen begijnhoven tot stand zoals die in het tegenwoordige Belgi&euml;
        nog bestaan; er is dan in het algemeen maar &eacute;&eacute;n begijnhof per stad. In het
        oosten woonden ze in begijnhuizen, waarvan er per stad meerdere tegelijk konden
        bestaan. Dit patroon overheerste in het Duitse Rijnland, maar uit het Repertorium van Simons (2001) wordt
        duidelijk dat het aanvankelijk ook in het zuidwesten van de historische Nederlanden voorkwam.</p>

    <p class="indent">Gedurende het eerste driekwart van de veertiende eeuw ging de groei van het aantal kloosters in
        een langzamer tempo. De begijnen kregen enkele huizen van begarden, hun mannelijke tegenhangers, naast zich,
        maar gingen door een diepe crisis als gevolg van de besluiten van het Concilie van Vienne (1311). Kortstondig
        waren er een paar vestigingen van lazarieten, die verwant waren met de geestelijke ridderorden. De toename van
        het aantal johannieter commanderijen zette door. Eveneens in de veertiende eeuw maakte Nederland voor het eerst
        kennis met de kartuizers en de kruisheren (bij de laatstgenoemde ging het om de ‘Belgische’ kruisheren, die Hoei
        als bakermat hadden). Opvallend was het grote aantal nieuw gestichte seculiere kapittels, waarvoor wereldlijke
        regionale en lokale heren verantwoordelijk waren. Als gevolg van veranderingen in de agrarische economie maakte
        bij de plattelandsorden de directe eigen exploitatie door middel van uithoven plaats voor indirecte exploitatie
        door verpachting.</p>

    <p class="indent">Vanaf de laatste decennia van de veertiende eeuw beleefde Nederland niets minder dan een
        monastieke revolutie, evenals trouwens de omliggende gebieden Brabant, Luik, Nederrijn en Westfalen. Deze
        omwenteling bevatte een kleine actieve component: vanuit het zuiden bereikten ons in deze periode de
        cellebroeders, die zich aan de verpleging wijdden. Overigens heeft in ons land de inzet van religieuzen voor de
        verpleging geen hoge vlucht genomen; het aantal gemeenschappen van hospitaalzusters was minimaal. In overwegende
        mate had de ontplooiing van het kloosterleven tegen 1400 dus een contemplatief karakter. Hiervoor was de Moderne
        Devotie verantwoordelijk, die men traditioneel laat beginnen met het publieke optreden van Geert Grote van
        Deventer (1379-1383). De Moderne Devotie was een stedelijk fenomeen; ook als nieuwe kloosters van regulieren
        zich op het platteland vestigden, hadden ze gewoonlijk nauwe banden met de burgerij van een nabije stad. Het
        IJsseldal geldt als de bakermat van de beweging, die hier vanwege een uitzonderlijk rijke historiografische
        overlevering goed is gedocumenteerd. Maar het westen van Nederland (Holland en het Nedersticht) nam vanaf het
        begin een gelijkwaardig aandeel; de urbanisatie had hier in de voorgaande decennia een hoge vlucht genomen.</p>

    <p class="indent">De Moderne Devotie in strikte zin kreeg haar neerslag in drie typen religieuze vestigingen. De
        broeders en zusters des gemenen levens woonden samen zonder een kerkelijk erkende regel; formeel waren zij dus
        leken. De tertianen en tertiarissen volgden de Derde Regel van Franciscus. Die was oorspronkelijk bedoeld
        geweest voor leken in de wereld, maar werd nu gehanteerd als leefregel voor religieuze gemeenschappen. Over hun
        status – leek of religieus – bestond destijds en bestaat ook nu nog veel verwarring. Een volledig kloosterlijk
        leven, gebaseerd op de klassieke drie geloften, werd geleid door de reguliere kanunniken en kanunnikessen. In de
        kloosterlijke tak was er een numeriek overwicht van mannen. Maar in de niet-kloosterlijke takken domineerden de
        vrouwen, met name bij de tertiarissen: er kan hier van een ‘tweede religieuze vrouwenbeweging’ worden
        gesproken.</p>

    <p class="indent">Het beginstadium van de Moderne Devotie werd gekenmerkt door experimenten. Het ‘gemene’
        (gemeenschappelijke) leven werd dikwijls stapsgewijs ingevoerd: vaak ging er een fase aan vooraf waarin broeders
        of zusters wel religieus samenwoonden maar met handhaving van privébezit. Hier en daar ontstonden
        priestergemeenschappen die zich al dan niet ontwikkelden tot huizen van broeders des gemenen levens. Al vanaf
        1399 gingen veel zusterhuizen over naar de tertiarissenstatus, soms wel soms niet met behoud van privébezit,
        maar met een belofte van kuisheid die in de oorspronkelijke Derde Regel niet was voorzien. De regulieren vormden
        vanaf 1395 het Kapittel van Windesheim. Een kwart eeuw later kwam daar het kleinere Hollandse Kapittel of
        Kapittel van Sion naast, dat zijn oorsprong had in enkele tertianenconventen die naar de regel van Augustinus
        overgingen. De tertianen en tertiarissen hadden al vanaf 1401 een eigen koepel, het Kapittel van Utrecht. Het
        werkgebied daarvan was beperkt tot het bisdom Utrecht; voor het bisdom Luik kwam daar in 1441 het Kapittel van
        Zepperen bij. Rectoren van broeder- en zusterhuizen kwamen regelmatig bij elkaar in het Colloquium van
        Zwolle.</p>

    <p class="indent">De Moderne Devotie was, zeker wat de kloosterlijke tak betreft, een observantiebeweging waarin
        terugkeer naar de getrouwe navolging van de regel (die van Augustinus) centraal stond. Er is aanleiding om aan
        het begrip ‘Moderne Devotie’ een nog wat grotere uitbreiding te geven dan de genoemde drie takken. De moderne
        devoten zelf oriënteerden zich sterk op de kartuizers, bij wie nooit regelverslapping was opgetreden en die in
        ons land parallel aan de Moderne Devotie een opvallende uitbreiding meemaakten. De kruisheren voerden in 1410
        een hervorming in observante geest door, geïnspireerd door de Moderne Devotie. De cisterciënzers kregen een
        observante tak in de gedaante van de Colligatie van Sibculo, die eveneens voortkwam uit de Moderne Devotie.
        Verder absorbeerde deze beweging ook een aantal bestaande begijnhuizen (maar lang niet alle). In de loop van de
        vijftiende eeuw werden oudere kloosters van reguliere kanunniken – met name in Friesland – hervormd vanuit
        Windesheim, waarbij ze hun status als dubbelklooster moesten opgeven.</p>

    <p class="indent">Afgezien van de vestiging van een zestal kloosters van de orde van Sint-Birgitta – in principe
        waren dit dubbelkloosters, conform de wens van de stichteres – en van enkele kloosters van sepulcrijnen en
        sepulcrinessen – hun bestaansrecht was gelegen in de bevordering van de verering van het Heilig Graf van
        Jeruzalem - werd de verdere vijftiende eeuw gekenmerkt door drie trends. Allereerst doorliepen binnen de sfeer
        van de Moderne Devotie veel kloosters, in wisselend tempo, een proces van claustralisatie: eenvoudige
        gemeenschappen met een lekenachtergrond namen eerst de derde regel van Franciscus aan, lieten zich vervolgens
        besluiten en gingen uiteindelijk in veel gevallen over naar een echte kloosterregel. De stimulans tot deze
        ontwikkeling kwam tegelijk van onderop, vanuit de zusters zelf, en van bovenaf. De reis van de pauselijke gezant
        Nicolaas van Cusa van 1451 leidde in veel gemeenschappen tot de min of meer gedwongen aanneming van de regel van
        Augustinus. Vanaf circa 1459 gingen ook de cellebroeders naar deze regel over; ze kregen gezelschap van een
        aantal conventen van cellezusters.
    </p>

    <p class="indent">Een tweede fenomeen was in deze periode de enorme toename van het aantal ‘low budget’-kloosters,
        waartoe men trouwens ook veel tertiarissenconventen al kan rekenen. De meeste waren te vinden in de steden, maar
        ze kwamen ook voor op het platteland, onder meer dat van Friesland. Deze kloosters beschikten over weinig
        inkomen uit onroerend goed en renten, zodat de zusters moesten werken voor hun brood, vaak in de textielbranche.
        Ze hadden daarom geen tijd voor het koorgebed, waartoe ook hun eenvoudige ongeschoolde afkomst hen ongeschikt
        maakte. Een groot aantal van deze kloosters leefde vanaf het midden van de eeuw eveneens volgens de regel van
        Augustinus, maar werd - bij ontbreken van koorzusters – dan alleen bewoond door conversinnen. Hun zielzorg
        ontvingen ze meestal van de – toch al overbelaste - mannenkloosters van de kapittels van Windesheim en Sion,
        maar aan volledige incorporatie viel niet te denken.Van enkele kloosters staat het vast dat ze bestemd waren
        voor conversinnen, bekeerde vrouwen, in engere zin: ex-prostitu&eacute;es.</p>

    <p class="indent">Ten slotte kwam kort voor het midden van de eeuw een nieuwe golf van observantisme op gang, die
        ditmaal de bedelorden betrof, met name de franciscanen en de dominicanen. Bij de franciscanen leidde deze tot de
        vestiging van een netwerk van nieuwe kloosters onder vicarissen, dat wil zeggen onder een parallelle organisatie
        binnen de ordeprovincie. Slechts weinige bestaande kloosters gingen tot deze observantie over, en die dan in
        sommige gevallen nog kwaadschiks, met verdrijving van de oude kloosterbevolking. Bij de dominicanen ging het
        geleidelijker; hier ontstond de observante Hollandse Congregatie. Beide observante orden gaven de stoot tot een
        ‘eigen’ netwerk van tertiarissenconventen; die van de franciscanen sloten zich niet aan bij het uit de Moderne
        Devotie voortgekomen Kapittel van Utrecht. Aan franciscaanse zijde kwamen er ook kloosters van ‘arme’ clarissen;
        de ‘rijke’ claren waren in ons land nauwelijks vertegenwoordigd. De observantie in de bedelorde genoot de
        bijzondere gunst van de Bourgondische en Habsburgse landsheren.</p>

    <p class="indent">Vanaf het tweede decennium van de zestiende eeuw was de bloei van het kloosterwezen voorbij.
        Nieuwe stichtingen kwamen nauwelijks nog voor, van de bestaande kloosters kwamen er vele in de problemen. De
        roepingen liepen terug, en hetzelfde geldt voor de begunstiging door particulieren en overheden. Stadsbesturen
        en de centrale regering in Brussel draaiden voor de religieuzen de fiscale duimschroef aan. Kloosters werden
        soms al opgeheven lang voor het begin van de Opstand, of ze werden tot fusie gedwongen. De oprichting van nieuwe
        bisdommen in 1559 werd mede bekostigd door ruim van goederen voorziene mannenklooster bij de kathedrale
        kapittels te incorporeren.</p>

    <p class="indent">Voor een groot deel van Nederland kwam het einde met de Opstand tegen Spanje en de installatie van
        de gereformeerde religie als publieke godsdienst. De chronologie van dit proces volgde de politiek-militaire
        loop der gebeurtenissen en verschilde dus per gewest of streek. De kloosters werden opgeheven, de mannelijke
        kloosterlingen voor de keuze tussen een eed van trouw of vertrek gesteld, voor de vrouwelijke werd een
        alimentatieregeling ontworpen. De goederen en inkomsten van de kloosters werden meestal toegewezen aan
        instellingen in de charitatieve sfeer, en voorzover de gebouwen nog stevig overeind stonden, kregen ook zij een
        nieuwe bestemming.</p>

    <p class="indent">In enkele gebieden werd het kloosterleven nog voortgezet tot diep in de zeventiende en zelfs tot
        in de achttiende eeuw. Twente ging enkele malen heen en weer tussen Spanje en de Republiek en werd pas met de
        Vrede van Münster (1648) definitief bij de provincie Overijssel gevoegd. De aanhechting van Staats-Vlaanderen,
        het huidige Zeeuws-Vlaanderen, werd voltooid met de herovering van Hulst door de Republiek in 1645. In deze
        regio’s wisten kloosters hun bestaan nog enige tijd te rekken.</p>

    <p class="indent">Nog ingewikkelder was de situatie in de huidige provincies Noord-Brabant en Limburg.
        ’s-Hertogenbosch werd in 1629 door de Republiek veroverd, waarop ook heel de Meierij onder het gezag van de
        Staten-Generaal kwam. Door de Maasveldtocht van 1632 kreeg de Republiek vaste voet in Maastricht. En in 1637
        werd Breda, dat in 1625 weer onder Spaans gezag was gebracht, terugveroverd door de Republiek. De aangehechte
        gebieden werden als Generaliteitslanden bestuurd vanuit de Verenigde Provincies. Maar dit betekent niet dat
        Noord-Brabant en Limburg in hun tegenwoordige gedaante in hun geheel een protestants regime kregen opgelegd. In
        Noord-Brabant lagen enkele buitenlandse enclaves: Megen, Gemert, Boxmeer en met name het Land van Ravenstein.
        Hier kon het rooms-katholieke kloosterleven nog worden voortgezet; uit de Meierij verdreven klooster vonden er
        hun toevlucht. De Baronie van Breda en het Land van Cuijk behoorden wel bij de Republiek, maar werden als min of
        meer zelfstandige heerlijkheden bestuurd door het huis van Oranje, dat er de kloosters de hand boven het hoofd
        hield.</p>

    <p class="indent">De provincie Limburg bestond als zodanig nog helemaal niet. De noordelijke helft werd gevormd door
        Opper-Gelre, dat onderdeel was van de Zuidelijke Nederlanden totdat het bij de Vrede van Utrecht (1713) in
        drieën werd gedeeld: een Oostenrijks, een Pruisisch en een Staats gedeelte. Elk van deze deelgebieden kende een
        eigen religieus regime. Andere onderdelen van ‘Limburg’ behoorden bij Gulik of bij het prinsbisdom Luik. De
        verovering van Maastricht maakte geen eind aan het tweeherig karakter van die stad: naast de Republiek als
        opvolger van de hertog van Brabant hield ook de bisschop van Luik er gezag, zodat het kloosterleven er intact
        bleef. De Landen van Overmaze (Valkenburg, ’s-Hertogenrade en Dalhem) werden bij het Partagetractaat van 1661
        elk verdeeld in een Staats en een Habsburgs gedeelte.</p>

    <p class="indent">Tegen deze achtergrond konden ruim zeventig uit de Middeleeuwen stammende kloosters ten zuiden van
        de grote rivieren hun bestaan in de Nieuwe Tijd voortzetten, niet zelden opgejaagd van de ene verblijfplaats
        naar de andere. Bovendien ontstond een veertigtal nieuwe kloosters, meestal behorend tot jonge, met de
        Contra-Reformatie verbonden orden, zoals die van de kapucijnen en de jezuïeten bij de mannen, de annuntiaten, de
        ongeschoeide karmelitessen (theresianen), de penitenten-recollectinen van de Reform van Limburg, en de ursulinen
        bij de vrouwen. Het einde kwam in de laatste decennia van de achttiende eeuw. In 1773 hief paus Clemens XIV
        onder druk van ‘verlichte’ Europese vorsten de orde van de jezuïeten op. De kloosterwetgeving van de
        Oostenrijkse keizer Jozef II (1783) schafte alle niet-actieve kloosters af; dat werd in ons gebied met name in
        Roermond gevoeld. Met de successievelijke inschakeling van de rest van het zuiden in het revolutionaire
        Frankrijk werd daar de op opheffing gerichte Franse wetgeving van kracht.</p>

    <a name="tohg"><h3 class="indent">Toelichting op het gebruik</h3></a>

    <p class="indent">
        <img src="pdf.jpg">
        <a href="2019 Toelichting op gebruik.pdf" target="_blank">Toelichting op het gebruik</a> per augustus 2019 [pdf
        26 kb]</p>

    <!---<p class="indent">De Kloosterlijst bestaat uit negen onderdelen:</p>

    <p class="indent">-deze inleiding</p>

    <p class="indent">-de database met ruim 700 kloosters</p>

    <p class="indent">-het bestand met uithoven en refugia</p>

    <p class="indent">-het bestand met termijnhuizen</p>

    <p class="indent">-het bestand met kapittels</p>

    <p class="indent">-de eliminatielijst</p>

    <p class="indent">-de concordantie</p>

    <p class="indent">-de topografische index (pdf)</p>

    <p class="indent">-de bibliografie (met afkortingenlijst; pdf)</p>



    <p class="indent">In het hoofdbestand kan tekstueel gezocht
    worden op de Titel die aan elk record is toegekend, en op de velden IDNR (=identificatienummer),
    Parochie, Patroonheilige(n), Alias, Diocees, Provincie, Gender en Stadia (met
    gebruikmaking van de thesaurus) of op combinaties daarvan. Daarnaast zijn
    tevens de numerieke zoekvelden Eerste en Laatste Vermelding beschikbaar. In de
    desbetreffende deelbestanden kunnen uithoven, refugia en termijnhuizen worden
    gevonden met als zoekvraag het klooster waarvan ze afhankelijk zijn of de
    plaats van deze onzelfstandige instellingen zelf.</p>



    <p class="indent">De Titel boven elk record geeft zoveel
    mogelijk de situatie weer waarin het klooster rond 1500 verkeerde, de periode
    waarin het middeleeuwse kloosterleven zijn hoogtepunt bereikte. Bij kloosters
    en religieuze huizen die al eerder waren verdwenen, is gehandeld naar bevind
    van zaken. Veranderingen worden gesignaleerd in de desbetreffende velden.
    Wijziging van status is traceerbaar via het veld Stadia, waar ook
    verplaatsingen worden gesignaleerd. Deze verplaatsingen zijn in detail te
    volgen via de Kloosterkaart; is verandering van toponiem in het spel, dan kan
    gezocht worden via de <strong>Topografische index. </strong>Bij de toponiemen is
    standaard gekozen voor de naam van de parochie, omdat de kerkelijke indeling -
    anders dan de wereldlijke - vlakdekkend, ondubbelzinnig en stabiel was (in
    ieder geval aan het eind van de Middeleeuwen). In enkele gevallen betekent dit
    dat een bekend klooster in de lijst onder een minder bekend toponiem te vinden
    is: Aduard, bijvoorbeeld, is geplaatst onder Franssum. De Topografische index
    is mede aangelegd om dergelijke verschillen te overbruggen. Deze index verwijst
    behalve naar de Kloosters ook naar de Uithoven en refugia, de Termijnhuizen, de
    Kapittels en de Eliminatielijst. Overigens is een naam als Aduard standaard ook
    opgenomen in het tekstueel doorzoekbare veld met aliasnamen. In de ruim 700
    records van de database is een apart veld gereserveerd voor een verwijzing naar
    de corresponderende artikelen in het <i>Monasticon Batavum. </i>De afzonderlijke
    <strong>Concordantie</strong> van artikelen in het <i>Monasticon Batavum </i>op de
    identificatienummers van de Kloosterlijst maakt het mogelijk ook de omgekeerde
    weg te bewandelen. De <strong>Bibliografie </strong>dient voor alle deelbestanden samen,
    inclusief de inleiding.</p>



    <p class="indent">Het volledige Kloosterrecord bevat de volgende velden :</p>



    <p class="indent">[Titel] Zie boven. Indien beschikbaar wordt een foto getoond, met zonodig daaronder enige toelichting.
    Eveneens in de kop van het record is een kaartuitsnede te zien met de locatie(s) en de daarop van
    toepassing zijnde beginjaren.</p>

    <p class="indent">IDNR: uniek identificatienummer (een letter
    en twee cijfers)</p>

    <p class="indent">Parochie: zie boven</p>

    <p class="indent">Huidige gemeente: de peildatum voor de
    gemeente-indeling is 1 januari 2015</p>

    <p class="indent">Patroonheilige: voorzover bekend </p>

    <p class="indent">Alias: een of meer aliasnamen</p>

    <p class="indent">Diocees: bedoeld zijn de bisdommen
    van voor de herindeling in 1559</p>

    <p class="indent">Provincie: provincie, gewest, land</p>

    <p class="indent">Gender: m, v of m/v</p>

    <p class="indent">Stadia: de opgave is selectief en maakt geen aanspraak op
    volledigheid; de bedoeling is dat de gebruiker de geschiedenis van het
    klooster in grote lijnen kan volgen; de aanvang van veel kloosters ligt in het
    duister, en de aard van de eerste vermelding (stichting, toelating tot de orde,
    kapelwijding enzovoort) varieert, zodat hier uniformiteit niet binnen bereik
    lag; jaartallen met * betreffen het jaar zelf van de veranderingen, jaartallen
    zonder geven een <i>terminus ante quem</i>; KvUtrecht betekent: lid van het
    Kapittel van Utrecht; KvWindesheim = ge&iuml;ncorporeerd in het Kapittel van
    Windesheim, enzovoort; CvSibculo = behorend tot de colligatie van Sibculo. Voor
    de orde-aanduidingen zie het historisch overzicht en de uitleg van de Thesaurus
    (onder)</p>

    <p class="indent">Filiatie: informatie, voorzover beschikbaar, over de betrekking van het klooster tot een of meer al oudere kloosters </p>

    <p class="indent">Einde kloosterleven: ook deze opgaven zijn van variabele aard en soms bij benadering, afhankelijk van de beschikbare gegevens: incorporatie bij een ander klooster of bij een van de in1559 ingestelde nieuwe bisdommen, verbod op de katholieke eredienst, opheffing van zelfstandig goederenbeheer, instelling van een alimentatieregeling, afbraak van het klooster; de 'Ridderlijke Duitsche Orde, Balije Utrecht' bestaat zelfs tot op de huidige dag, de johannieter orde is na een sluimerend bestaan van 325 jaar in 1909 opnieuw opgericht </p>

    <p class="indent">Verhalende bronnen (CK): bedoeld is het gedrukte repertorium Carasso-Kok (1981)</p>

    <p class="indent">Verhalende bronnen (NS): bedoeld is de op het web toegankelijke digitale database <i>NarrativeSources </i>(<a href="http://www.narrative-sources.be">www.narrative-sources.be</a>)</p>

    <p class="indent">Handschriften (SV): Middelnederlandse handschriften, zoals geregistreerd door Stooker en Verbeij (1997)</p>

    <p class="indent">Archivalia: verblijfplaats van archivalia; alleen substanti&euml;le fondsen zijn opgenomen</p>

    <p class="indent">Literatuur: selectie; opgenomen is met name die literatuur die bij de identificatie een rol heeft gespeeld</p>

    <p class="indent">Derde Orde: concordantie met de nummering van de Derde-Orde-conventen in Goudriaan (1998), Van Engen (2006) en <i>Mon. Traj.</i></p>

    <p class="indent">Monasticon Batavum: concordantie, zie de toelichting hierboven</p>

    <p class="indent">MeMO: verwijzing naar de database Medieval Memoria Online, die de gegevens over de middeleeuwse dodengedachtenis tot 1580 systematisch beschikbaar stelt (<a href="http://memo.hum.uu.nl/database/index-nl.html">http://memo.hum.uu.nl/database/index-nl.html</a>). Deze database signaleert memorieobjecten en -voorstellingen en memorieteksten en bevat beknopte beschrijvingen van de middeleeuwse kerkelijke instellingen waaruit dit memoriemateriaal afkomstig is, onder andere van een 160-tal kloosters. Het in dit nieuwe veld opgenomen nummer verwijst naar deze instituties</p>

    <p class="indent">Van Deventer: voorkomen op de desbetreffende stadsplattegrond van Jacob van Deventer; de getallen tussen [ ] verwijzen naar de toelichting in de editie Koeman, Visser en Van der Krogt (1992-2001)</p>

    <p class="indent">Rijksmonument: volgens het Monumentenregister
    onderhouden door de Rijksdienst voor het Cultureel Erfgoed (RCE)</p>

    <p class="indent">Co&ouml;rdinaten: volgens het systeem van de Rijksdriehoeksmeting zoals verwerkt in de <i>Grote >Topografische Atlas van Nederland 1:50.000</i>; a = linksboven, b = rechtsboven, c= linksonder, d = rechtsonder het snijpunt van de beide assen</p>

    <p class="indent">Archeologisch monument: volgens het Archeologisch Monumentenregister van de RCE</p>

    <p class="indent">Archeologische status: beschermd of terrein van (hoge) waarde</p>

    <p class="indent">Archeologische activiteit: opgravingen, waarnemingen, archeologische begeleiding</p>

    <p class="indent">Archeologische publicatie: literatuur beschikbaar in het publieke domein; geen interne / voorlopige rapportages</p>

    <p class="indent">Eerste vermelding: numeriek veld. Raadpleeg ook altijd de bijzonderheden vermeld in het veld 'Stadia'</p>

    <p class="indent">Laatste vermelding: numeriek veld. Raadpleeg ook altijd de bijzonderheden vermeld in het veld 'Einde kloosterleven'.</p> --->


    <a name="tes"><h3 class="indent">Thesaurus voor orde-aanduidingen</h3></a>

    <p class="indent">Voor de aanduiding van de orden waartoe de kloosters behoorden is de gangbare terminologie
        gebruikt. In de literatuur komt men nogal eens vrouwenconventen ‘van de derde orde van Augustinus’ tegen. In
        Goudriaan (2008) wordt betoogd dat een dergelijke orde in ons land in de Middeleeuwen niet heeft bestaan. Het
        gaat om ‘low budget’ vrouwenkloosters die de (standaard-)regel van Augustinus volgden, maar waar alleen
        conversinnen (lekenzusters) aanwezig waren en koorzusters ontbraken. Als overkoepelende benaming is in
        dergelijke gevallen de term ‘regularissen’ gebruikt. Waar bekend is dat een klooster alleen door conversinnen
        werd bewoond, is dat in het veld Stadia vermeld: zie bijvoorbeeld G20.</p>

    <p class="indent">
        <img src="pdf.jpg">
        <a href="Thesaurus voor orde-aanduidingen.pdf" target="_blank">Thesaurus voor orde-aanduidingen</a> per oktober
        2019 [pdf 12 kb]</p>

    <!---<p class="indent">Om zoekacties op orde te kunnen uitvoeren, is
    in het veld Stadia een thesaurus toegepast, dat wil zeggen een limitatieve reeks
    toegelaten termen. Het zijn de volgende:</p>

    <p class="indent">antonieten</p>

    <p class="indent">augustijner eremieten</p>

    <p class="indent">begarden</p>

    <p class="indent">begijnen </p>

    <p class="indent">bekeerde vrouwen</p>

    <p class="indent">benedictijnen</p>

    <p class="indent">benedictinessen</p>

    <p class="indent">birgitten</p>

    <p class="indent">birgittinessen</p>

    <p class="indent">broeders</p>

    <p class="indent">broeders des gemenen levens</p>

    <p class="indent">caulieten</p>

    <p class="indent">cellebroeders</p>

    <p class="indent">cellezusters</p>

    <p class="indent">cisterci&euml;nzers</p>

    <p class="indent">cisterci&euml;nzerinnen</p>

    <p class="indent">clarissen</p>

    <p class="indent">conversinnen van Sint-Augustinus</p>

    <p class="indent">dominicanen</p>

    <p class="indent">dominicanessen</p>

    <p class="indent">Duitse Orde</p>

    <p class="indent">eksterbroeders</p>

    <p class="indent">franciscanen</p>

    <p class="indent">hospitaalzusters</p>

    <p class="indent">johannieters</p>

    <p class="indent">johannieter nonnen</p>

    <p class="indent">karmelieten</p>

    <p class="indent">karmelitessen</p>

    <p class="indent">kartuizers</p>

    <p class="indent">kruisheren </p>

    <p class="indent">lazarieten</p>

    <p class="indent">magdalenen </p>

    <p class="indent">monialen</p>

    <p class="indent">norbertijnen</p>

    <p class="indent">norbertinessen</p>

    <p class="indent">orde onbekend</p>

    <p class="indent">priestergemeenschap</p>

    <p class="indent">regulieren</p>

    <p class="indent">regularissen </p>

    <p class="indent">seculiere kanunniken</p>

    <p class="indent">sepulcrijnen</p>

    <p class="indent">sepulcrinessen</p>

    <p class="indent">tempeliers</p>

    <p class="indent">tertianen</p>

    <p class="indent">tertiarissen [dat wil zeggen; van Sint-Franciscus]</p>

    <p class="indent">tertiarissen van
    Sint-Dominicus</p>

    <p class="indent">victorinnen</p>

    <p class="indent">wilhelmieten</p>

    <p class="indent">zakbroeders</p>

    <p class="indent">zusters</p>

    <p class="indent">zusters des gemenen levens</p>


    <p class="indent">&nbsp;</p>


    <p class="indent">Synoniemen worden in het veld Stadia vermeden.
    Voor: </p>

    <p class="indent">alexianen zie cellebroeders</p>

    <p class="indent">augustinessen zie regularissen; conversinnen van Sint-Augustinus</p>

    <p class="indent">bogarden zie begarden</p>

    <p class="indent">kruisbroeders zie kruisheren</p>

    <p class="indent">minderbroeders zie franciscanen</p>

    <p class="indent">observanten zie franciscanen</p>

    <p class="indent">predikheren zie dominicanen</p>

    <p class="indent">premonstratenzers zie norbertijnen</p>

    <p class="indent">premonstratenzerinnen zie norbertinessen</p>

    <p class="indent">reguliere kanunniken zie regulieren</p>

    <p class="indent">reguliere kanunnikessen zie regularissen</p>--->


    <!---Reacties
    Om reacties met verbeteringen en aanvullingen te vergemakkelijken is een invulformulier toegevoegd dat via het Menu kan worden aangeklikt.(nog toe te voegen)--->

    <p class="indent"><!-- AddThis Button BEGIN -->
        <a class="addthis_button" href="http://www.addthis.com/bookmark.php?v=300&amp;pubid=xa-50698d6f63f348ad"><img
                    src="http://s7.addthis.com/static/btn/v2/lg-share-en.gif" width="125" height="16"
                    alt="Bookmark and Share" style="border:0"/></a>
        <script type="text/javascript"
                src="http://s7.addthis.com/js/300/addthis_widget.js#pubid=xa-50698d6f63f348ad"></script>
        <!-- AddThis Button END --></p>
</div>

<div id="rechts">
</div>
<div id="onder">
    <p class="vu">
        <img src="images/vu.gif" width="195" height="24">
    </p>
</div>


</body>

</html>
